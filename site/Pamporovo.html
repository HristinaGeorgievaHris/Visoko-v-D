<html>
<head>
<meta http-equiv="content-type" content="text/html; charset=windows-1251">
<title> ПАМПОРОВО - ДЕСТИНАЦИЯ ЗА ЛЕЧЕБЕН ТУРИЗЪМ </title>
</head>
<body>
<font color="black" face="arial">
 
<h2> Нов проект възражда Пампорово като дестинация за лечебен туризъм</h2>

<img src="PAMP1.jpg"  widt="500" height="280" align="left" >
 	    Приключващият летен сезон показа, че Пампорово отново се разгръща като дестинация за лечебен туризъм, коментират от „Пампорово” АД. От дружеството определят летния сезон като успешен със засилен интерес към планината и новите лечебни програми, които развиват отново курорта като място за природолечение и превенция на здравето. Климатолечебни комплекси, горски терапии и иновации в хотелски комплекс „Перелик” са основните акценти в лятната програма в Пампорово.
	  В крак с все по-нарастващата необходимост от грижа за здравето и стимулиране на имунитета, Пампорово възражда дългогодишната си история да посреща туристи като климатолечебен център, обясняват от „Пампорово” АД. Изцяло иновативна програма за природолечение и лесотерапия стартира в курорта в началото на летния сезон, базирана на уникалните за региона природните ресурси, използвайки ги за възстановяване, укрепване и подсилване на имунната система.
 	<p> От това лято  хотелски комплекс „Перелик”  отвори нов специализиран медицински център, част от Body & Soul Spa Lounge. Комплексът залага на  климатолечебни програми за профилактикa и възстановяване, базирани на био енергията на околната среда, в съчетание с високи нива на отрицателна йонизация и фитонциди, кристално чист въздух, тишина, спокойствие, както и апаратни процедури от ново поколение -  колагенотерапия и дълбока осцилация за подобряване на общото състояние.  Медицинските програми „Климатолечение”, „Антистрес и детокс”  и „Възстановяване след COVID-19 инфекция” са основните летни предложения в центъра. </p>
       <p> Осигурявайки безопасна среда в съответствие с противоепидемичните мерки, в хотел „Перелик” бяха въведени нови технологии за пречистване на въздуха и водата. Пречистването на въздуха се извършва от разположени концентратори на анионен кислород, като технологията е ефективна в борбата с вредните бактерии и вируси.  Така хотелът осигурява здравословна и безопасна среда както за почивка, така и за конгресни прояви, категорични са от „Пампорово” АД. </p>
      <p>  Седмична активна програма през целия летен сезон осигуряваше за туристите възможности за движение и спортуване сред природата с включени пешеходни и вело турове, лечебна гимнастика, водна аеробика, танци и пилатес.   Около приключенски парк „Язовира” са обособени зони за горска терапия и релакс.  </p>
      <p>  За предстоящия зимен сезон курортът запазва тенденцията в посока дигитализация на услугите чрез закупуване или презареждане онлайн на лифт карти и ски пакети директно през сайта на Пампорово. През уебсайта на курорта могат да бъдат направени и директни резервации за хотелско настаняване и допълнителни услуги за хотелите „Перелик”  и „Орловец”. </p>


</font>
</body>
</html>
